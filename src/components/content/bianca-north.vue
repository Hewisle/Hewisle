<template>
  <h2>Typografie voor verschillende doelgroepen</h2>
  <p>
    Ik vind het interessant hoe typografie gebruikt kan worden om een website
    aan te kleden en daarom wilde ik hier dit blok meer over ontdekken en mee
    experimenteren. <br />
    Daarom bestond mijn eerste leerdoel uit het leren maken van verschillende
    lay-outs (webpagina / one page) voor verschillende doelgroepen met alleen
    typografie (wel vormen en kleuren). De content zou een sprookje bevatten en
    het geheel is interessant om naar te kijken. Als oplevering zou ik een kort
    onderzoek over typografie samenstellen en daarnaast 4 verschillende lay-outs
    voor het sprookje ‘Goudlokje en de drie beren’ voor de
    <strong>doelgroepen</strong>: kinderen t/m 11 jaar; jongeren 12 t/m 17 jaar;
    volwassenen 18 t/m 74 jaar; en ouderen 75+.
  </p>

  <h3>Aanpak</h3>
  <p>
    Aan het begin van dit blok heb ik kort onderzoek gedaan naar welke sfeer en
    uitstraling de verschillende typografieën hebben en heb ik geleerd dat
    vanuit het verhaal zelf ook informatie gehaald kan worden. Het tempo, de
    toon, de structuur en het doel geven al veel weg en dat moet met de
    typografie <strong>ondersteund</strong> worden. Door deze onderdelen te
    bepalen, kreeg ik al een beter beeld welk soort lettertype ik voor elke
    doelgroep zou gebruiken. Naast de <strong>inspiratie</strong> die ik via
    internet en kinderboeken die ik nog thuis had liggen heb gevonden, heb ik
    vrij snel voor elke doelgroep eisen op kunnen stellen.
  </p>
  <figure>
    <q-img
      src="../../assets/content/bianca-blok1.1-inspiratie.png"
      alt="Inspiratie"
    />
    <q-chip
      >Inspiratie afbeeldingen en eisen. Dit heb ik voor elke doelgroep op deze
      manier gedaan.</q-chip
    >
  </figure>
  <p>
    Na genoeg inspiratie en informatie te hebben vergaard, ben ik begonnen met
    het uitzoeken van geschikte lettertypes die ik heb gebruikt om te
    <strong>experimenteren</strong> voor titels, paragrafen en gesproken tekst.
    Hieronder staat een kleine selectie van deze experimenten.
  </p>
  <figure>
    <q-img
      src="../../assets/content/bianca-blok1.2-titels-paragrafen.png"
      alt="Experimenten met titels, paragrafen en citaten"
    />
    <q-chip>Experimenten met titels, paragrafen en gesproken tekst</q-chip>
  </figure>
  <p>
    Tegelijkertijd ben ik deze experimenten gaan samenvoegen om ook
    verschillende lay-outs te proberen. Ik begon simpel met een effen
    achtergrond, maar ben daarna patronen en verlopen gaan gebruiken om de
    achtergrond interessanter te maken. Ook heb ik op internet de
    <strong>trends</strong> van dit jaar opgezocht en heb deze voornamelijk
    geprobeerd toe te passen op de titel. Een aantal van deze experimenten staan
    hieronder. Te zien is dat is veel lettertypes, lay-outs en combinaties heb
    geprobeerd voordat ik aan het einde van dit blok bij het resultaat ben
    gekomen.
  </p>
  <figure>
    <q-img
      src="../../assets/content/bianca-blok1.3-paragrafen1.png"
      alt="Experimenten"
    />
  </figure>
  <figure>
    <q-img
      src="../../assets/content/bianca-blok1.4-paragrafen2.png"
      alt="Experimenten"
    />
  </figure>
  <figure>
    <q-img
      src="../../assets/content/bianca-blok1.5-paragrafen3.png"
      alt="Experimenten"
    />
  </figure>
  <p>
    Om ervoor te zorgen dat de verschillende lay-outs ook echt bij de
    doelgroepen pasten, heb ik naast het onderzoek, ook
    <strong>getest</strong> met een aantal personen die passen binnen 2 van de
    doelgroepen. Ik heb hen een aantal lettertypen en lay-outs voorgelegd die ik
    heb uitgekozen aan de hand van de onderzoeksresultaten en inspiraties,
    waarna zij hun voorkeuren hebben doorgegeven. Die voorkeuren heb ik gebruikt
    om keuzes te maken over de lay-outs. Voor de andere 2 doelgroepen heb ik
    vooral gebruik gemaakt van de onderzoeksresultaten en inspiraties. Verdere
    feedback heb ik tijdens de wekelijkse lessen kunnen vragen aan docenten die
    werkzaam zijn in dit vakgebied.
  </p>

  <h3>Resultaat</h3>
  <p>
    Het eindresultaat zijn 4 verschillende lay-outs van het sprookje ‘Goudlokje
    en de drie beren’. Door minimale kleur toe te voegen, ligt de focus bij de
    tekst en is de hele pagina een mooi geheel. De eerste lay-out voor de
    jongste doelgroep heeft visuele aandachtspunten en variatie in kleur,
    tekstgrootte en lettertype om het interessant en speels te maken.
  </p>
  <figure>
    <q-img
      src="../../assets/content/bianca-blok1.17-eind-kinderen.jpg"
      alt="Het eindontwerp voor de doelgroep kinderen t/m 11 jaar."
    />
    <q-chip>Het eindontwerp voor de doelgroep kinderen t/m 11 jaar</q-chip>
  </figure>
  <p>
    De tweede lay-out voor de jongeren is modern en strak met een diagonale
    tekstrichting. Hier is geen variatie in kleur en zijn de visuele
    aandachtspunten de vele hoofdletters aan het begin van elke paragraaf om
    makkelijk door de tekst te scannen.
  </p>
  <figure>
    <q-img
      src="../../assets/content/bianca-blok1.18-eind-jongeren.jpg"
      alt="Het eindontwerp voor de doelgroep jongeren 12 t/m 17 jaar."
    />
    <q-chip>Het eindontwerp voor de doelgroep jongeren 12 t/m 17 jaar</q-chip>
  </figure>
  <p>
    De derde lay-out is gebaseerd op de nostalgie van de doelgroep en heeft
    daarom een serif lettertype en klassieke dropcaps. De paragraven zijn
    visueel gescheiden om rust te creëren in een drukke lay-out.
  </p>
  <figure>
    <q-img
      src="../../assets/content/bianca-blok1.19-eind-volwassenen.jpg"
      alt="Het eindontwerp voor de doelgroep volwassenen 18 t/m 74 jaar."
    />
    <q-chip>
      Het eindontwerp voor de doelgroep volwassenen 18 t/m 74 jaar
    </q-chip>
  </figure>
  <p>
    De vierde en laatste lay-out is gefocust op de tekst en de leesbaarheid
    ervan. Een groter lettertype, ruststukken tussen de tekstblokken en een
    simpele achtergrond zorgt al voor een gemakkelijk leesbare tekst.
  </p>
  <figure>
    <q-img
      src="../../assets/content/bianca-blok1.20-eind-ouderen.jpg"
      alt="Het eindontwerp voor de doelgroep ouderen 75+."
    />
    <q-chip>Het eindontwerp voor de doelgroep ouderen 75+</q-chip>
  </figure>

  <h3>Reflectie</h3>
  <p>
    Mijn leerdoel van dit blok heb ik zeker behaald. Ik ben meer te weten
    gekomen over soorten lettertypes, hun uitstraling, hoe ze gecombineerd
    kunnen worden, enzovoort. Door het korte onderzoek ben ik meer te weten
    gekomen over de verschillende lettertype, hoe ze te gebruiken en te
    combineren en om de sfeer en inhoud van de tekst terug te laten zien in de
    typografie. Deze resultaten heb ik toegepast in combinatie met inspiratie en
    inbreng van de doelgroep. Hierdoor heb ik ervoor gezorgd dat de
    verschillende lay-outs zo goed mogelijk aansluiten bij de juiste
    doelgroepen.
  </p>
  <p>
    De <strong>inzichten</strong> die ik tijdens dit blok heb opgedaan zijn meer
    dan ik had verwacht. Ik heb niet alleen ontdekt op welke manieren typografie
    gebruikt kan worden op een website en hiermee geëxperimenteerd, maar ook dat
    ik niet altijd zomaar elk ontwerp kan overnemen die ik op internet vind. Elk
    ontwerp is speciaal gemaakt om bij de inhoud en het doel van die tekst te
    passen, dus dat kan niet zomaar worden overgenomen voor elk ander ontwerp.
    Daarom moet ik dus eerst erachter komen wat de inhoud en het doel van míjn
    tekst is en teksten zoeken die daarmee overeenkomen en die als inspiratie
    gebruiken. Daarnaast is het niet altijd nodig om een heel uitbundige lay-out
    te hebben. Voor sommige doelgroepen, zoals de kinderen en ouderen is het
    juist verstandiger om een rustige lay-out te hebben zodat zij zich beter
    kunnen focussen op de tekst.
  </p>
  <p>
    Ik heb nu een beter beeld van de invloed van typografie en op welke manieren
    ik typografie kan weergeven. Dus aan het einde van dit blok ben ik anders
    naar typografie gaan kijken en erachter gekomen dat er zoveel meer achter
    zit dan alleen maar een lettertype. Het wordt gebruikt om de inhoud van de
    tekst te versterken en daarnaast een visueel aantrekkelijk beeld te maken.
    Alles wat ik in dit blok heb geleerd zal ik meenemen tijdens toekomstige
    projecten.
  </p>
   
</template>
